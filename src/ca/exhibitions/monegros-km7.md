---
title: Monegros al Km7 Espai d'Art
permalink: "{{ preSlug  }}/monegros-km7-espai-d-art/"
description: Exposició 'Monegros' al Km7 Espai d'Art Jose Luis Pascual a Saus-Camallera, Girona.
date: 2017-07-17
series: monegros
teaser: images/teaser-pau-guerrero-monegroskm7.jpg
teaserAlt: "Dues persones veient de prop una fotografia en una sala de galeria amb fotografies de paisatges a la paret."
location: Camallera, Girona
venue: Km7 Art Gallery
images:
  - src: images/pau-guerrero-monegroskm7-01.jpg
    alt: "Vista d'exposició amb una persona passant davant d'obres d'art emmarcades."
    contentLocation: "Saus-Camallera, Girona"
    name: "Exposició Monegros al Km7"
    description: ""
  - src: images/pau-guerrero-monegroskm7-02.jpg
    alt: "Espai d'exposició amb obres d'art emmarcades a les parets."
    contentLocation: "Saus-Camallera, Girona"
    name: "Exposició Monegros al Km7"
    description: ""
  - src: images/pau-guerrero-monegroskm7-03.jpg
    alt: "Persones veient obres d'art en un espai d'exposició ben il·luminat amb peces emmarcades a les parets i una taula al centre."
    contentLocation: "Saus-Camallera, Girona"
    name: "Exposició Monegros al Km7"
    description: ""
  - src: images/pau-guerrero-monegroskm7-04.jpg
    alt: "Persones veient obres d'art emmarcades en una sala d'exposició espaiosa i lluminosa amb terra de fusta i un sostre alt i corbat."
    contentLocation: "Saus-Camallera, Girona"
    name: "Exposició Monegros al Km7"
    description: ""
  - src: images/pau-guerrero-monegroskm7-05.jpg
    alt: "Sala d'exposició lluminosa amb obres d'art emmarcades a les parets, un sostre alt i corbat, terra de fusta i una taula blanca central amb llibres exposats."
    contentLocation: "Saus-Camallera, Girona"
    name: "Exposició Monegros al Km7"
    description: ""
  - src: images/pau-guerrero-monegroskm7-06.jpg
    alt: "Sala d'exposició amb una sèrie de fotografies de paisatges disposades en una sola filera al llarg de les parets blanques, amb un sostre alt i corbat i terra de fusta."
    contentLocation: "Saus-Camallera, Girona"
    name: "Exposició Monegros al Km7"
    description: ""
  - src: images/pau-guerrero-monegroskm7-07.jpg
    alt: "Dues persones dempeus davant d'una paret amb fotografies de paisatges, somrient a la càmera, una sostenint un llibre. El fons mostra un paisatge tranquil i serè a les fotografies."
    contentLocation: "Saus-Camallera, Girona"
    name: "Exposició Monegros al Km7"
    description: ""
  - src: images/pau-guerrero-monegroskm7-08.jpg
    alt: "Persones reunides en una galeria d'art, interactuant amb l'art i entre elles. Una persona està signant un llibre sobre una taula, mentre que d'altres estan discutint i veient fotografies de paisatges exposades a les parets al fons. L'atmosfera és animada i interactiva."
    contentLocation: "Saus-Camallera, Girona"
    name: "Exposició Monegros al Km7"
    description: ""
  - src: images/pau-guerrero-monegroskm7-09.jpg
    alt: "Un home amb camisa blanca dempeus davant de fotografies de paisatges en una paret de galeria. Les fotografies representen diverses escenes naturals, incloent camps i horitzons llunyans."
    contentLocation: "Saus-Camallera, Girona"
    name: "Exposició Monegros al Km7"
    description: ""
  - src: images/pau-guerrero-monegroskm7-10.jpg
    alt: "Dues persones parlant en una sala de galeria amb fotografies de paisatges a la paret."
    contentLocation: "Saus-Camallera, Girona"
    name: "Exposició Monegros al Km7"
    description: ""
  - src: images/pau-guerrero-monegroskm7-11.jpg
    alt: "Dues persones veient de prop una fotografia en una sala de galeria amb fotografies de paisatges a la paret."
    contentLocation: "Saus-Camallera, Girona"
    name: "Exposició Monegros al Km7"
    description: ""
  - src: images/pau-guerrero-monegroskm7-12.jpg
    alt: "Sala de galeria amb un sostre corbat i fotografies de paisatges a les parets. Gran porta a la dreta oberta a un jardí."
    contentLocation: "Saus-Camallera, Girona"
    name: "Exposició Monegros al Km7"
    description: ""
  - src: images/pau-guerrero-monegroskm7-13.jpg
    alt: "Díptic amb una fotografia de paisatge d'un camp fangós a l'esquerra i un dibuix abstracte a tinta d'un paisatge similar a la dreta."
    contentLocation: "Saus-Camallera, Girona"
    name: "Exposició Monegros al Km7"
    description: ""
  - src: images/pau-guerrero-monegroskm7-14.jpg
    alt: "Díptic amb una fotografia de paisatge boirós d'un camp amb turons al fons a la part superior i una pintura abstracta d'un paisatge a la part inferior."
    contentLocation: "Saus-Camallera, Girona"
    name: "Exposició Monegros al Km7"
    description: ""
  - src: images/pau-guerrero-monegroskm7-15.jpg
    alt: "Díptic amb una pintura abstracta d'un paisatge de muntanya i camp a l'esquerra i una fotografia d'un congost rocós boscós a la dreta."
    contentLocation: "Saus-Camallera, Girona"
    name: "Exposició Monegros al Km7"
    description: ""
  - src: images/pau-guerrero-monegroskm7-16.jpg
    alt: "Díptic amb una fotografia d'un paisatge boirós amb arbres i els seus reflexos a l'aigua a l'esquerra i una pintura abstracta monocromàtica d'un paisatge similar a la dreta."
    contentLocation: "Saus-Camallera, Girona"
    name: "Exposició Monegros al Km7"
    description: ""
---

### Monegros inèdit

La resposta a una inquietud motivada per la seducció d’un paisatge suggeridor ha donat com a resultat aquest diàleg entre la fotografia d’en Pau Guerrero i la pintura i els dibuixos a tinta xinesa de Guerrero Medina. Les seves obres sorgeixen de la frontera entre veure i mirar, observar; per crear i desvetllar quelcom que durant milers d’anys ha estat latent, esperant ser despertat per la poètica de la imatge.

Qui no ha sentit l’atracció pels paisatges que es perden en l’infinit des del marge de la carretera i que es van deixant en darrera durant el trajecte del viatge?

Guerrero Medina feia més de trenta anys que tenia pendent explorar aquells camins que veia perdre’s en l’horitzó cada cop que passava pels Monegros quan anava direcció Madrid. En refer la carretera retrobava aquella seducció, a la que finalment va començar a donar resposta ara fa tres anys.

Aquesta primera incursió al paisatge dels Monegros va ser un encontre atàvic amb la natura i el descobriment d’un univers que trencava els tòpics. El que havia de ser un paisatge pla, a l’endinsar- s’hi es va convertir en un indret de turons, precipicis, llomes, barrancs,…Un paisatge tectònic esculpit a base de plecs i falles on l’artista va trobar tota la plasticitat que la seva sensibilitat intuïa. En l’estructura de les composicions damunt la tela, l’abstracció del primer terme és com un viatge iniciàtic per poder copsar la força i la volumetria de les muntanyes que defineixen el veritable paisatge d’aquest entorn. En aquest segon terme del quadre el tractament que en fa de la imatge li atorga una presència gairebé escultòrica, posant de relleu tota la força tel·lúrica conjugada amb la màgia del color. La fascinació pels canvis de la llum, esbrinant les tardes en que els daurats esdevenen blaus i el blau abraça tot el fred premonitori de la nit.

Els quadres que Guerrero Medina dedica al paisatge de Los Monegros són una síntesi entre força matèrica i espiritualitat lumínica. És haver copsat i plasmat allò essencial que batega en l’ànima de la geologia, explicat des del domini de l’estètica. La serenitat i l’experiència acompanyen els silencis continguts, quan en explorar el món s’aconsegueix allunyar l’abisme, just en la mesura que el pinzell sap conjugar finitud i immensitat.

La fascinació vers un paisatge per tradició negre que es deixa descobrir en mil colors a través de la mirada de Guerrero Medina, fa que aquesta primera incursió necessiti d’una segona part: la que farà acompanyat de Pau Guerrero.

L’harmonia còsmica existeix. En aquest diàleg l’ha convidat l’aigua. Element absent en qualsevol referència a aquest paisatge, sobretot de la part del Desert, es converteix per caprici del temps atmosfèric, en la protagonista que modifica la percepció, l’olor, la llum, la composició,… En certa manera és com si l’aigua hagués de tornar a estar present en el diàleg entre els dos artistes.

En Pau descobreix Los Monegros amarats, en una metamorfosi que evidencia la fugacitat d’un paisatge que ha perdut la solidesa, que esdevé fràgil. Un paisatge en que a cada passa els rocs de sorra es desfan i de la seva aparença sòlida resta en un contrast poètic.

Envoltats d’aigua i de boira, les línies del paisatge es dilueixen i tot pren una atmosfera orientalitzant. La fotografia d’en Pau copsa tota aquesta poesia màgica i enigmàtica d’un paisatge inèdit, que precipita els canvis habitualment imperceptibles en la demora del temps. Amb la presència de la pluja, en les seves imatges es potencia la profunditat en el degradat de les tonalitats i de la llum. La composició presenta un marcat contrast entre la proximitat del terra, dels solcs, dels gruixos que desapareixen en tocar-los i la profunditat del dibuix a través de les atmosferes. Tot plegat amb una absència d’ombra que fa que els colors surtin amb tota la seva plenitud.

Atrapa l’instant màgic que la seva mirada projecta vers el paisatge i llavors apareix dibuixat en la fotografia, ja sigui amb la trama de la pluja, l’espurneig de les fulles, el mirall que separa els solcs de la terra, els turons que trenquen les planimetries de l’horitzó o les savines emergint de la terra.

És remarcable en l’execució de la fotografia d’en Pau Guerrero el domini tècnic que demostra en saber treure l’entrellat a la cal·ligrafia del paisatge que escriu damunt el paper Kozo, un paper japonès amb la transparència i el filat precisos per a servir de suport al seu tractament poètic del paisatge, fràgil i ferm, en la seva canviant existència.

En certs moment ambdós semblen extraure radiografies del paisatge. En els dibuixos a tinta xinesa de pastilla realitzats per Guerrero Medina el paisatge és representat en la seva essencialitat, arribant a l’abstracció. El paral·lelisme de certes fotografies i dibuixos no només és fruit d’haver compartit un mateix camí i parlar amb una sensibilitat similar; la delicadesa i la contundència, estructuren dos discursos dialògics i complementaris d’un instant ideal que els ha permès deixar constància dels impossibles. Les veladures de les humitats difuminen l’evidencia i conviden a la seducció de les transparències, l’entramat de la pluja fa de lligam entre totes les atmosferes i els blancs de calç atansen la il·lusió de la neu.

_Pilar Giró, Sant Feliu de Guíxols, maig 2017_
